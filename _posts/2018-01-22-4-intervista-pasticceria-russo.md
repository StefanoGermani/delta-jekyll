---
layout: post
title: "Eccellenze locali: Pasticceria Russo"
description: Intervista a Maria Teresa Russo
date:   2018-02-06 00:00:00 +0200
author: Stefano Germani
image: posts/interview-russo-small.jpg
image_sharing: posts/interview-russo.jpg
image_alt: pasticceria russo
category: ristorante
comments: true
---


Voglia di sfogliatelle, bignè, pastiere e babà? Da quasi 3 anni, ad Amelia, vi è la deliziosa Pasticceria Russo. Situata nel cuore del centro storico amerino, la pasticceria della famiglia Russo incanta i turisti e gli abitanti del luogo. Recensita nella Guida ai sapori e ai piaceri dell’Umbria di Repubblica, particolarmente amata da personaggi di spicco come l’attore Terence Hill e dal maestro pasticcere Sal De Riso. 

In questa intervista Maria Teresa Russo, la proprietaria, ci racconta come una piccola realtà del posto può trasformarsi in una vera e propria eccellenza locale. 


##### Cosa ha spinto te e Roberto ad intraprendere un’iniziativa imprenditoriale come la vostra ad Amelia? 

Sicuramente ci ha spinto l’idea di creare una seconda attività lavorativa e **abbiamo scelto una cosa che mancava, mancava a noi proprio come clienti**. Infatti, abituati a Napoli, la domenica si và in pasticceria, si prendono le paste, si torna a casa così, tra i parenti e la famiglia numerosa, un momento di festa. Qui, abbiamo visto che sicuramente era una cosa che mancava in zona e poi l’idea di farla come poi l’abbiamo fatta, è stata molto naturale, perchè non vediamo i dolci in altri modi. 

Poi, ci piaceva farlo, io sono sempre stata abbastanza bravina in cucina, molto legata alle ricette della tradizione di famiglia e siamo anche dei buongustai da questo punto di vista. Roberto è invece un curioso, e quindi lui da che non sapeva fare assolutamente niente, la sua curiosità è stata talmente forte, che ha cominciato a fare dei babà squisiti e delle zeppole di San Giuseppe incredibili. 

Dopo abbiamo individuato il posto, perchè sempre come clienti, ci piaceva che una pasticceria stesse nel centro storico e ci siamo pure chiesti come mai nessuno non abbia mai pensato di aprirci un negozio, o un’attività, specialmente artigianale.  

##### Senti una cosa, su cosa avete puntato per affermarvi come realtà culinaria del posto? 

Abbiamo puntato sulla qualità e la varietà dei dolci che conoscevamo bene. Tutti i dolci che conoscevamo e che eravamo abituati a mangiare di solito a Napoli, stando particolarmente attenti alla qualità e alla scelta dei singoli ingredienti, quasi come una massaia. Perchè io prima di fare questo lavoro, facevo la casalinga.  Quindi, con la stessa attenzione con cui faccio la spesa a casa, cerco di comprare degli ottimi prodotti per la mia pasticceria. 

<img alt="{{page.image_alt}}" src="{{site.baseurl}}/assets/img/posts/interview-russo-pasticcini.jpg" class=" img-fluid post-image" />


##### Quindi puntate sulla vera e propria qualità del prodotto dei singoli ingredienti?

Si, soprattutto le materie prime locali. Per esempio, le ricotte sono locali, usiamo ricotta di bufala di un allevamento a Penna in Teverina. Ricotta di pecora di un allevamento ovino a Otricoli, latte fresco umbro e uova intere fresche sempre della zona. Poi, invece per altri prodotti, come possono essere per esempio dei liquori particolari per fare i dolci, scegliamo le migliori aziende che ci sono in Italia.


##### Questa è stata la spinta che vi ha portato a sviluppare anche un vostro prodotto vero e proprio? 

No, diciamo che l’esigenza è venuta quella di creare prodotti tipici del posto, valorizzando alcuni elementi come i fichi per esempio (qui non capisco l’errore). Essendo il centro storico frequentato da tantissimi turisti, i turisti ci chiedevano il dolce locale, e storicamente si sà che Amelia, è famosa per i Fichi Girotti. (allora specifichiamo così, non è una ripetizione perchè è proprio il nome di un prodotto)

Così, ci siamo inventati i Medaglioni di Amelia, che sono questi biscotti di pasta frolla farciti con la marmellata biologica di fichi secchi a pezzi. Nella scatola dei Medaglioni di Amelia abbiamo abbinato anche una storia, perchè avendo lavorato anche per un breve periodo nel museo Archeologico di Amelia, mi sono un pò interessata anche alla storia del luogo. 

Una delle storie che appartiene alla città riguarda due personaggi importanti che sono: Cristoforo Colombo e Alessandro Geraldini. Perchè la gente non sà che Cristoforo Colombo ha avuto a che fare con questo personaggio amerino. Questo vescovo Geraldini fu il primo vescovo delle americhe, che poi opererò la causa di Cristoforo Colombo presso i reali ecc. 

Una storia molto curiosa ma poco conosciuta e allora, ne abbiamo fatto un opuscolo e l’abbiamo messo nei biscotti. In modo tale che questa storia, abbinata alla città, possa andare in giro e rendere Amelia, sempre più conosciuta. 

<img alt="{{page.image_alt}}" src="{{site.baseurl}}/assets/img/posts/interview-russo-medaglioni.jpg" class=" img-fluid post-image" />


##### Un’attività che sta in piedi da 2 anni e mezzo, rispetto a prima sono cambiate tante cose, oltre al progetto della pasticceria avete anche altri tipo di progetti?

La reputazione della nostra pasticceria, ci ha fatto diciamo aumentare i fan, e tra i nostri fan ce n'è uno speciale che è Terence Hill. Lui ci conosceva e ogni tanto veniva a comprare la pastiera e la caprese. Poi, ci siamo un pò conosciuti meglio, siamo stati a cena insieme qualche volta ed abbiamo parlato un pò, dopo penso un annetto che abbiamo aperto la pasticceria la famiglia Hill ci ha fatto questa proposta di aprire la gelateria. 

Loro sono molto legati al gelato che faceva lo zio Quirino quando Terence era piccolo. Lui si ricorda questo gelato famoso, che gli piaceva tanto, perchè poi lui è vissuto qui dai 6 ai 12 anni, quindi era tra i suoi desideri realizzare questa cosa, ma noi gli abbiamo detto che non avevamo mai fatto il gelato. 

Lui ci disse che se non avevate mai fatto i dolci e li fate così, anche il gelato vi verrà bene sicuramente. Si è fidato tantissimo, noi siamo siamo orgogliosi e onorati. Ovviamente abbiamo accettato questa avventura insieme a loro e Jess il nostro partner, perchè Terence non sempre è disponibile. Jess ha tante idee sul gelato, tanta fantasia sui gusti. Si diverte tanto e anche noi, anche se è un pò impegnativo come lavoro. 


##### Oltre a Terence Hill, avete catturato l’attenzione anche di altri personaggi o comunque esperti del settore?

La visita di Sal De Riso, ma è stato un caso. E’ arrivato l’anno scorso e ci ha fatto questa bellissima sorpresa. Era insieme ad altre persone, probabilmente andavano al Sigep. 

Lui è stato entusiasta, non riusciva a credere che era un anno e mezzo che due persone che non erano pasticceri, erano riusciti a raggiungere un grado di qualità così alto, nemmeno pasticceri dopo 10 anni raggiungono questi livelli.  Lui è stato molto sincero, poi ci ha dato dei suggerimenti su alcuni dolci, ma veramente delle piccolezze, ha voluto vedere il laboratorio e ha detto che era organizzato molto bene. 


##### Ultima domanda, la vostra è a tutti gli effetti una eccellenza locale, secondo te quali potrebbero essere le potenzialità di altre attività che non sono così uscite allo scoperto come la vostra?

Ci sono parecchi settori che possono comunque funzionare ad Amelia. Adesso per esempio abbiamo visto la ristorazione che sta aumentando, una ristorazione diciamo locale, che vede un menù che valorizza i prodotti del territorio e le ricette della tradizione amerina. Questo è piacevole, il turista che viene da fuori gli fa piacere mangiare i prodotti tipici umbri di Amelia.


