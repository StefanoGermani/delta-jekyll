---
layout: post
title: "San Valentino: come vincere in amore nel retail"
description: 4 semplici consigli su come preparare il tuo negozio per San Valentino
date:   2018-02-10 00:00:00 +0200
author: Georgia Lepore
image: posts/saint-valentine-small.jpg
image_sharing: posts/saint-valentine.jpg
image_alt: san valentino
category: eventi
comments: true
---


San Valentino è ormai alle porte: baci, cuori, cioccolatini, rose rosse e pensieri romantici riempono le strade e le vetrine dei negozi. 

Il giorno della festa degli innamorati non è più solo una ricorrenza speciale per fare un regalo, ma rappresenta un’occasione d’oro per dimostrare ai propri clienti quanto li ami. Per un amore “che s’ha da fa”, ecco 4 idee e suggerimenti da provare assolutamente per vendere nel tuo retail. 

#### 1. Adatta la tua attività al tema


Se ti sentivi in crisi a causa del periodo natalizio, San Valentino potrebbe essere il momento giusto per darti una spinta alle vendite. Non fare l'errore più grande: snobbare la festa. 

Colori accesi e passionali, (su tutti ovviamente le tonalità di rosso), decorazioni originali e atmosfere da sogno saranno la tua più grande arma: dai libero sfogo al tuo lato romantico. 
San Valentino è una festa in grado di regalare grandi emozioni e sono proprio queste a scatenare il desiderio d'acquisto!

#### 2. Crea articoli personalizzati o piccoli omaggi 

Dai un tocco personale a un articolo. Omaggia e premia i clienti. San Valentino ti da la possibilità di toccare il cuore di chi è veramente importante. I regali per chi amiamo, hanno una natura molto intima, legata alle personalità ai caratteri ed alle esperienze della vita di coppia. 

Le persone hanno bisogno di sentirsi importanti e i prodotti e i servizi personalizzati sono da sempre quelli che hanno più successo; per San Valentino, se sarai tu a dar loro ciò che vogliono, sapranno di certo come ricompensarti!


#### 3. Crea iniziative online e sui social

I social media possono essere il tuo miglior alleato in molte occasioni, soprattutto a San Valentino. Si tratta di strumenti in grado di portare grandi risultati e di mettere in luce la tua attività presso potenziali clienti con costi davvero molto contenuti! 

Usando Facebook o Instagram potresti lanciare contest fotografici a tema, promozioni mirate, o eventi per 2, annunciare offerte last minute, offrire uno sconto, una confezione regalo gratuita, o un gadget insieme all'acquisto. 

#### 4. Non dimenticare…..i single!

Ti sorprenderebbe sapere quanto i single vengano trascurati in questo periodo, ma anche i cuori solitari hanno il diritto di godersi la festa; saper creare un’offerta a loro dedicata potrebbe essere una buona idea. 

Libera la tua creatività e la tua fantasia per farli sentire a loro agio, un'interpretazione ironica potrebbe essere la scelta perfetta. Inoltre, non dimenticare che passeggiare per i negozi il giorno degli innamorati potrebbe essere l’occasione per incontrare persone nuove. 

<br>
<br>

Questi sono solo alcuni dei nostri consigli… E tu quali strategie userai per il tuo negozio? Hai già un'idea vincente? La tua attività ha già avuto successo in passato per San Valentino? 
E se cerchi ulteriori spunti per preparare il tuo negozio contattaci!


















