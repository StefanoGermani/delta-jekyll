---
layout: post
title:  8 consigli per usare Instagram Stories per far crescere il tuo brand
description: Scopri come usare le Instagram Stories per aumentare il coinvolgimento dei tuoi clienti e aumentare le tue vendite.
author: Stefano Germani
date:   2017-10-13 00:00:00 +0200
image: posts/instagram-stories-small.jpg
image_sharing: posts/instagram-stories.jpg
image_alt: instagram stories
category: social media
comments: true
---

Instagram sta crescendo molto rapidamente, uno dei motivi è l'introduzione delle Stories. A quanto pare alle persone piace molto guardare i video condivisi nelle Stories e il fatto che siano fruibili solo per 24 ore fa sì che stiano molto attenti a non perderseli.

Semplicemente usare questa funzionalità, però, non fa sì che automaticamente il tuo pubblico aumenti le sue interazioni con i tuoi social media o il tuo brand.

Questi sono 8 semplici consigli per aiutarti a capire come usare al meglio questo strumento e far crescere la tua community.

#### #1 Mostra come usare il tuo prodotto

Le foto non rendono bene l'idea di come un prodotto possa essere realmente e di come possa funzionare.

Un video invece ti permette di mostrare tutto nei minimi dettagli. Non importa che tipo di prodotto tu offra, i tuoi clienti guardando il video potranno capire meglio cosa andranno ad acquistare e come potranno utilizzarlo veramente.

Ad esempio, alcuni marchi di abbigliamento sportivo fanno indossare i loro vestiti a degli atleti durante l'allenamento e li riprendono durante il workout.

#### #2 Lancia promozioni a tempo

Quando un prodotto, o degli omaggi, sono disponibili per un tempo limitato, le persone sentono l'urgenza di averli. Lanciare delle promozioni a tempo limitato permette di avere un aumento delle attività e un coinvolgimento maggiore con il tuo marchio.

Se hai dei prodotti in eccesso o dei gadget, come adesivi, magliette, portachiavi e simili, possono essere ottimi per creare un giveaway.

#### #3 Racconta una storia che coinvolga il tuo pubblico

Usa Instagram Stories per raccontare una storia che i tuoi followers possano apprezzare. Trova una storia che rifletta lo spirito del tuo brand e che diverta il tuo pubblico, così che possa associare alla tua società un sentimento positivo e sia incoraggiato a supportare il tuo business.

#### #4 Racconta le novità

I tuoi seguaci sono interessati al tuo settore di appartenenza. Condividere con loro le ultime novità ti farà apparire come un esperto nel tuo campo ma anche come qualcuno a cui interessa realmente quello che sta facendo.

Promuovere continuamente il tuo brand darà l'impressione che non ti interessi di cosa piace ai tuoi follower, mentre parlare delle novità che riguardano gli altri ti farà percepire come un elemento importante della community.

#### #5 Gioca con i tuoi follower

Le persone sono attratte dalle sfide. I giochi stimolano ed intrattengono il pubblico in un modo che i post tradizionali non fanno.

Puoi creare giochi in cui le persone debbano scoprire di quale dei tuoi prodotti si tratti, o organizzare una caccia al tesoro, mettendo in palio un premio per il vincitore. Cerca di essere creativo e vedrai i tuoi clienti sempre più coinvolti in quello che fai.

#### #6 Mostra il dietro le quinte

I contenuti esclusivi fanno sentire i tuoi follower importanti. Instagram Stories rende tutto molto semplice!

Mostra dei dietro le quinte degli eventi aziendali e il tuo pubblico vivrà l'esperienza di poter accedere a qualcosa a cui altrimenti non avrebbe potuto.

Questo lo renderà molto più attivo nel seguirti, perché non vorrà perdersi gli ultimi aggiornamenti!

#### #7 Crea dei momenti istruttivi

I social media sono degli ottimi canali per condividere contenuti educativi e creare momenti istruttivi.

Il tuo brand può sfruttare questa opportunità mostrando momenti del processo produttivo o condividendo qualche fatto interessante riguardante un evento o qualcosa di particolare che riguarda il tuo settore di appartenenza.

#### #8 Includi call to action nei tuoi video

Le call to action (CTA) sono un ottimo modo per spingere il tuo pubblico a fare qualcosa. [KISSmetrics](https://www.kissmetrics.com/) ha scoperto che CTA all’interno dei video generano 380% in più di click che CTA tradizionali a lato del video o sul tuo sito web.

Usa Instagram Stories per chiedere ai tuoi followers di guardare il tuo sito o uno specifico prodotto, le tue vendite dovrebbero aumentare di conseguenza.

#### Conclusione

Instagram con oltre 800 milioni di utenti connessi ogni giorno può rappresentare una grande risorsa per la crescita del tuo brand. Usalo in modo che rispecchi al meglio il tuo spirito!


