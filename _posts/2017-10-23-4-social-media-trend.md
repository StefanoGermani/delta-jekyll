---
layout: post
title:  4 social media trend che devi conoscere per il prossimo anno
description: Il 2018 e' dietro l'angolo. Tu sei pronto?
date:   2017-10-23 00:00:00 +0200
image: posts/social-media-trend-small.jpg
image_sharing: posts/social-media-trend.jpg
category: social media
comments: true
---

Mancano solo pochi mesi all'inizio del 2018 e i social network sono ancora i migliori alleati per la visibilità del tuo brand. Devi essere sulla cresta dell'onda per poter battere i tuoi competitor!

Quello dei social media è un panorama in continuo mutamento e questo è il momento di iniziare a preparare la tua strategia social per il prossimo anno!

Qui ti proponiamo quattro social media trend su cui devi iniziare a concentrarti!

#### 1. I chatbot sono arrivati. Devi imparare ad usarli.

Questa tecnologia, che simula una conversazione, è estremamente utile per il tuo business.

Oggi le persone vogliono risposte immediate alle loro domande e per riceverne utilizzano i social network. Prima rispondi, più il cliente si sente gratificato.

I chatbot ti consentono di rispondere all'istante ed impostarli è davvero semplice.

I social media sono il fulcro dell'interazione con gli utenti del proprio brand ed è bene tenerlo sempre a mente, i chatbot permettono di fornire risposte istantanee che danno l'impressione di essere personalizzate a chiunque.

#### 2. I social media devono essere impostati pensando al mobile

Snapchat ed Instagram sono stati creati pensando ad una fruizione via smertphone. Instagram ha anche una versione desktop, che però è scarsamente utilizzata. [Facebook registra l'84% del traffico da dispositivi mobili.][1]

I contenuti dei tuoi post devono essere pensati per la visualizzazione da telefono e devono contenere delle call to action funzionali. Pensa ai tuoi clienti: hanno già il telefono in mano, cogli al volo l'occasione e crea un contenuto che inneschi un'azione.

Tieni a mente che Facebook era nato per essere usato da desktop, poi si è evoluto fino a diventare un social pensato per mobile. Questo trend sta solo crescendo, quindi tieniti pronto!

#### 3. Non escludere l'utilizzo di una piattaforma solo perchè ha funzionalità simili ad un'altra

E' palese che Facebook ed Instagram abbiano copiato Snapchat, ma, nonostante abbiano funzionalità simili, ognuna ha delle diverse capacità di raggiungere il pubblico e soprattutto ognuna ha un'audience diversa: Snapchat è la più usata dai giovanissimi, Instagram dai Millennials e Facebook dai più grandi.

Per cui non puoi pensare di escluderne nemmeno una dal mix! Per quanto possano diventare simili, questo non deve farti pensare che ne basti una soltanto, perchè rischieresti di tagliare fuori delle fasce demografiche importanti per il tuo business.

#### 4. I video devono essere parte integrante della tua strategia social

Tutti sanno che i contenuti video vanno alla grande in questo momento. Le inserzioni di Facebook con video hanno aumentato esponenzialmente la visibilità di chi le usa, e i video sono il contenuto predominante su Snapchat e Istagram Stories.

I business che ne hanno capito l'importanza hanno visto crescere di molto e più velocemente la loro visibilità, con ottimi risultati nei guadagni.

#### Conclusione

Sfrutta al meglio questi consigli e ricorda di non sottovalutare nessuno di questi mezzi. Molti imprenditori hanno migliorato i loro affari usando i social media.

Tu cosa ne pensi? Quali trend vedi per il prossimo anno?


[1]: http://www.adweek.com/digital/facebook-now-makes-84-of-its-advertising-revenue-from-mobile/
