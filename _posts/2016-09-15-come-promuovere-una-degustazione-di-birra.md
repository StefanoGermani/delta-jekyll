---
layout: post
title:  Come organizzare una degustazione di birra artigianale
description: Promuovere il proprio birrificio attraverso delle degustazioni di birra artigianale.
date:   2016-09-02 11:10:19 +0200
categories: birra marketing
comments: true
---

Organizzare delle degustazioni è un' ottima mossa per promuovere, contemporaneamente, il proprio birrificio e far conoscere la propria birra ad un pubblico più vasto.

Qui vi darò dei consigli su come organizzare una degustazione che lasci il segno, permettendo ai clienti di associare la vostra birra ad una fantastica esperienza

### Inizia dalle presentazioni

Una degustazione è innanzitutto un’esperienza sociale. Usa questa fase di conoscenza per rompere il ghiaccio, per far conoscere tra di loro i degustatori. E' un momento molto importante in cui si gettano le basi per garantire una fantastica esperienza a tutti.

### Mostragli come produci la birra

Oltre a conoscere nuove persone ed assaggiare della buona birra artigianale, i visitatori vogliono vedere con i loro occhi il modo in cui viene prodotto ciò che stanno gustando. Evita spiegazioni troppo tecniche o con immagini/video che rischiano di annoiare i tuoi avventori, portali invece nel tuo laboratorio e coinvolgili nell’esperienza della produzione della birra.

### Coinvolgi tutti i sensi dei tuoi clienti

Oltre a mostrare e spiegare come produci la tua birra, fai toccare con mano e odorare il malto e i luppoli ai partecipanti. Se possibile, fagli assaggiare il mosto di una birra ancora in lavorazione. Questo creerà un’esperienza unica nel suo genere.

### Trasmetti la tua passione e conoscenza

Condividi la tua passione e competenza sulla birra evitando un atteggiamento da semplice venditore. Cerca di rispondere a tutte le domande che ti vengono poste in modo corretto e se ti trovi in difficoltà, non inventare.

### Abbina la tua birra ai cibi

Prepara del cibo per esaltare il sapore della tua birra, tenendo conto del momento della giornata in cui si terrà l'assaggio. Per far sì che la degustazione lasci i clienti soddisfatti, informati preventivamente su allergie e intolleranze, oltreché se saranno presenti persone vegetariane o vegane, in questo modo potrai fornire cibo adeguato a tutti. Inoltre, dare la possibilità di mangiare durante una degustazione evita che i partecipanti si ubriachino e che qualcuno possa diventare molesto.

### Non accettare ritardatari

Se ci sono dei ritardatari è meglio aspettarli, piuttosto che farli inserire in un gruppo già formato. Questo evita di rovinare l'atmosfera che si è già creata e, soprattutto, di dover ripetere cose già dette, che chi è arrivato in orario ha già sentito.

### Scatta foto durante l’evento

Scattare foto, con il permesso dei degustatori, durante l'evento farà sentire importanti i tuoi clienti. Pubblicale sui social network, così potrai sia farti pubblicità, sia attirare persone sui tuoi profili social.

### Lascia scorrere la discussione

Una volta finito di parlare delle birre, lascia che la conversazione fluisca da sola. L’obiettivo principale della degustazione e’ quello di socializzare. Proponi argomenti interessanti che permettano ai degustatori di conoscersi e di aprirsi. Fai però attenzione ai 4 taboo: politica, religione, sesso e soldi, che potrebbero infiammare troppo gli animi.

### Chiedi un feedback onesto

Per migliorare, chiedi un feedback a chi ha partecipato. Incoraggia le persone ad essere oneste ed accetta tutte le critiche positivamente. Serviranno a migliorare la tua degustazione. Se la degustazione è andata bene chiedi anche di lasciare una recenzione online, così da migliorare la tua reputazione.

### Alla fine fornisci una brochure

Alla fine della degustazione fornisci una brochure esplicativa in cui siano presenti i contatti, un riepilogo di ciò che è stato discusso nella degustazione e informazioni su come acquistare la birra. Questo permetterà alle persone di trovarti sui social network e offline, ma anche di promuovere la tua vendita diretta e il tuo brand.

Organizzare una degustazione non è cosi' semplice come può sembrare, infatti bisogna tenere in considerazione molti fattori per riuscire nel migliore dei modi. Tu come organizzi la degustazione? Hai altri consigli da condividere?
