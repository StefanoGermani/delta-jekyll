---
layout: post
title:  4 errori da evitare per avere successo con il tuo ristorante
description: Quali sono i peggiori errori di marketing che puoi fare nel tuo ristorante?
date:   2018-01-22 00:00:00 +0200
author: Stefano Germani
image: posts/restaurant-mistakes-small.jpg
image_sharing: posts/restaurant-mistakes.jpg
image_alt: errori ristorante
category: ristorante
comments: true
---


Ti sei chiesto come mai alcuni ristoranti sono sempre pieni mentre altri faticano ad avere clienti anche nel weekend? Le regole del marketing nel mondo della ristorazione sono cambiate e se hai un’attività, sai benissimo che non è più sufficiente essere presenti solo sulle Pagine Gialle. 

Vediamo insieme quali sono i 4 errori che possono costare caro al fatturato del tuo ristorante:

#### 1.&nbsp; Lasciare il proprio brand al caso

Se tu fossi un cliente, perché vorresti venire a mangiare nel tuo ristorante? Una festa di laurea? Un appuntamento romantico? Un anniversario oppure una serata tranquilla tra amici? Cucina tradizionale o vegana? 

Non cercare di accontentare tutti, ma concentrati su cosa rende unico il tuo ristorante e su uno specifico gruppo di clientela. Esistono così tanti ristoranti che, se non crei una forte identità, rischi di disperderti tra la folla e rimanere praticamente invisibile. 

#### 2.&nbsp; Poca o nessuna presenza online

I clienti prima di scegliere in quale ristorante andare fanno ricerche geolocalizzate, vogliono scoprire il menù, vedere il cibo ma soprattutto capire dove stanno andando.

Nel 2018 avere un sito web ed essere attivi sui social media è fondamentale per qualsiasi tipo di attività, soprattutto per il settore della ristorazione. Purtroppo, la promozione su questi canali viene spesso sottovalutata o nelle migliori delle ipotesi non adeguatamente valorizzata.

#### 3.&nbsp; Non controllare e gestire le recensioni del proprio ristorante

Un business vive o muore grazie alla sua reputazione, di fatto i proprietari di ristoranti non possono più scegliere se restare o no su Tripadvisor, Cibando, o QRistoranti. È proprio su questi siti che le persone cercano il ristorante ideale, quello che risponde meglio alle loro esigenze: dal prezzo alla location, dall’ambiente al servizio. 

Tutti possono esprimere il loro giudizio, lasciando una breve recensione e descrivere l’esperienza vissuta. Così facendo, questi siti hanno un potere enorme. Presta attenzione a cosa le persone stanno dicendo online sul tuo locale, ringrazia i visitatori per le recensioni positive e rispondi con rispetto alle recensioni negative. 

#### 4.&nbsp; Dare i propri clienti per scontato

I tuo clienti sono fondamentali per il tuo business. Il segreto per aumentare le prenotazioni, riempire i tavoli ogni sera, invogliare le persone a tornare a trovarti? Renderli felici.

Crea un programma fedeltà, delle promozioni esclusive ma soprattutto ascoltali, cerca di capire cosa vogliono e se ci sono problemi. Instaurare un rapporto di fiducia con i tuoi clienti è la miglior forma di soddisfazione e di fidelizzazione. Mettili a loro agio e falli sentire come se fossero a casa. 

#### Conclusioni

E tu quali strategie di marketing stai usando per il tuo ristorante? Quali successi, o fallimenti, hai avuto durante gli anni della tua attività? Non continuare con il solo volantino da lasciare sui tergicristalli, il più delle volte viene gettato nel cestino senza neanche averlo letto. 

Scegli un professionista per promuovere il tuo ristorante. Affidati al team di Delta Local Marketing per aiutarti nella tua impresa. Cosa aspetti? Contattaci!



