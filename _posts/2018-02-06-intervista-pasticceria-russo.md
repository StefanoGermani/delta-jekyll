---
layout: post
title: "Eccellenze locali: Pasticceria Russo"
description: Intervista a Maria Teresa Russo
date:   2018-02-06 00:00:00 +0200
author: Stefano Germani
image: posts/interview-russo-small2.jpg
image_sharing: posts/interview-russo2.jpg
image_alt: pasticceria russo
category: eccellenze locali
comments: true
---


Voglia di sfogliatelle, bignè, pastiere e babà? Da quasi 3 anni, ad Amelia, vi è la deliziosa Pasticceria Russo. Situata nel cuore del centro storico amerino, la pasticceria della famiglia Russo incanta i turisti e gli abitanti del luogo. Recensita nella Guida ai sapori e ai piaceri dell’Umbria di Repubblica, particolarmente amata da personaggi di spicco come l’attore Terence Hill e dal maestro pasticcere Sal De Riso. 

In questa intervista Maria Teresa Russo, la proprietaria, ci racconta come una piccola realtà del posto può trasformarsi in una vera e propria eccellenza locale. 


#### Cosa ha spinto te e Roberto ad intraprendere un’iniziativa imprenditoriale come la vostra ad Amelia? 

Sicuramente ci ha spinto l’idea di creare una seconda attività lavorativa ricercando qualcosa **che non entrasse in contrasto con altre esistenti sul territorio e che mancava anche a noi come clienti**. A Napoli, la domenica c’è l’usanza di passare in pasticceria, per prendere i dolci,  per trascorrere tra i parenti e gli amici un momento piacevole e di condivisione. Passare dall’idea della pasticceria alla realizzazione come poi l’abbiamo fatta, è stato molto naturale, perché non vediamo i dolci in altro modo.

**La passione ed il piacere per il buongusto insieme alle tradizioni di famiglia sono state alla base** dell’avvio della nostra attività. Il mio saper fare e la curiosità di Roberto, mio marito, ci ha portato a sperimentare e realizzare, da autodidatti, i grandi classici della pasticceria napoletana come i babà e le zeppole di san Giuseppe che facevamo degustare a tutti i nostri amici amerini.  

Nello sviluppo dell’attività artigianale abbiamo individuato come sede il centro storico di Amelia, perchè da sempre riteniamo che sia il motore del turismo di Amelia.  Ci affascinava immaginare la nostra attività nelle strade medioevali e rinascimentali di Amelia.


#### Su cosa avete puntato per affermarvi come realtà culinaria del posto? 

Abbiamo puntato su due aspetti. 

Il primo **mantenere una nostra identità ma ricercando e valorizzando i prodotti locali**. 

Il secondo aspetto di maggiore importanza è aver puntato sulla **qualità delle materie prime e dei singoli ingredienti** cercando sul territorio quelle eccellenze già esistenti quali farine locali di grani antichi, allo zafferano prodotto su terreni amerini, alle ricotte di pecora e bufala per arrivare alle uova e al latte umbro. 

<img alt="{{page.image_alt}}" src="{{site.baseurl}}/assets/img/posts/interview-russo-pasticcini.jpg" class=" img-fluid post-image" />


#### Quindi puntate sulla vera e propria qualità del prodotto dei singoli ingredienti?

Si, perché **crediamo che la qualità sia un punto di forza**. Abbiamo unito le eccellenze locali alla tradizione napoletana creando un connubio ricco di gusto sapori aromi e originalità 

#### Questa è stata la spinta che vi ha portato a sviluppare anche un vostro prodotto vero e proprio? 

I numerosi turisti che passano in pasticceria oltre a degustare le nostre specialità cercano i prodotti dolciari del territorio. 

Storicamente Amelia era famosa per la produzione di fichi e partendo da questa base abbiamo creato nuovi prodotti cercando di valorizzare questo frutto che in passato ha dato lustro a questa cittadina. 

Abbiamo dato vita ai **Medaglioni di Amelia**, biscotti in delicatissima pasta frolla farciti con marmellata biologica di fichi e fichi secchi italiani a pezzi. La scatola, realizzata da un artista, porta nel suo interno uno stampato con una breve storia di Amelia e dell’intreccio storico avvenuto tra un Amerino, il vescovo _Alessandro Gelardini_ e _Cristoforo Colombo_. Alessandro Geraldini primo vescovo delle Americhe si adoperò al cospetto della regina Isabella di Spagna affinché affidasse a Colombo gli strumenti per realizzare il suo viaggio.  

Sempre sulla base della valorizzazione del prodotto locale (il fico) abbiamo creato in collaborazione con un liquirificio artigianale un distillato che abbiamo chiamato il **Liquore di donna Amelia** a base di grappa di vitigni misti aromatizzata **al fico secco**.  

<img alt="{{page.image_alt}}" src="{{site.baseurl}}/assets/img/posts/interview-russo-medaglioni.jpg" class=" img-fluid post-image" />


#### Un’attività che sta in piedi da 2 anni e mezzo, rispetto a prima sono cambiate tante cose, oltre al progetto della pasticceria avete anche altri tipo di progetti?

Grazie al nostro lavoro ed alla qualità dei nostri prodotti la nostra piccola pasticceria e stata conosciuta sul territorio Amerino e non solo. Possiamo dire di avere anche noi dei fans, tra i quali ce n’è uno speciale che è _Terence Hill_. Ci conoscemmo per caso ed ogni tanto passava a comprare la pastiera, la caprese o le sfogliatelle di cui va ghiotto. Avendo avuto modo di conoscerci meglio dopo circa un anno dall’apertura della pasticceria la famiglia Hill ci propose di aprire insieme a loro la **Gelateria Girotti**.  

Loro sono molto legati al gelato che faceva lo zio quando Terence era piccolo. Questo dolce ricordo condiviso con il figlio Jess e il nipote Will ha fatto crescere il desiderio di avviare questa splendida nuova avventura.  

Alla loro proposta, molto spaventati ma anche onorati rispondemmo di non sentirci all’altezza ma con molto garbo Terence ci incoraggiò dicendoci che avendo cominciato da zero con i dolci potevamo fare lo stesso con il gelato.  Pieni di entusiasmo e carichi della fiducia di Terence avviammo questo emozionante progetto insieme a Jess e Will. 

Jess ha tante idee sul gelato, tanta fantasia sui gusti. Si diverte tanto e anche noi con lui. 

Con la Gelateria abbiamo recuperato, grazie ad un appassionato di Amelia, un’antica ricetta Amerina : **Il Paneforte Amerino**. Riequilibrando, così l’antica  ricetta e registrando il marchio come Paneforte Amerino Girotti abbiamo dato vita ad un nuovo prodotto della tipicità Amerina.


#### Oltre a Terence Hill, avete catturato l’attenzione anche di altri personaggi o comunque esperti del settore?

La visita di _Sal De Riso_ è stata un caso. È arrivato l’anno scorso e ci ha fatto questa bellissima sorpresa. Era insieme ad altre persone, probabilmente erano diretti al Sigep. 

Il Maestro è stato entusiasta, non riusciva a credere che dopo un solo anno e mezzo, due persone non pasticcere, erano riusciti a raggiungere un grado di qualità molto elevato cosa che solitamente si raggiunge in 20 anni di attività. Quel giorno, De Riso, assaggiò di tutto complimentandosi per l’intera produzione e finanche per il nostro panettone artigianale. Volle visitare il nostro laboratorio trovandolo ben organizzato e regalandoci alla fine del nostro incontro alcuni piccoli ma preziosi suggerimenti.


#### Ultima domanda, la vostra è a tutti gli effetti una eccellenza locale, secondo te quali potrebbero essere le potenzialità di altre attività che non sono così uscite allo scoperto come la vostra?

Ci sono parecchi settori che possono svilupparsi ad Amelia. Uno di questi settori è rappresentato dalla ristorazione, una ristorazione locale. Possiamo dire che molto si sta facendo e si farà prossimamente con l’apertura di nuovi locali nel centro storico che valorizzano la tradizione Amerina. **I turisti si troveranno un offerta più ampia che oltre a rendere più piacevole il loro soggiorno in questa splendida città darà un ulteriore spinta allo sviluppo.**


