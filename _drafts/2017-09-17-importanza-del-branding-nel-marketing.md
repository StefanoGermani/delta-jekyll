---
layout: post
title:  L'importanza del Branding nel Marketing
description: Cosa intendiamo con branding? Perche’ e’ fondamentale per raggiungere i tuoi clienti?
date:   2017-09-17 11:10:19 +0200
categories: branding marketing
comments: true
---

### Che cosa è il branding?

Molti anni fa il branding era definito come nome, slogan, sigla, simbolo o design, o una combinazione di questi elementi, che identificava il prodotto o i servizi di una società. Il brand era l'insieme degli elementi che differenziavano i tuoi prodotti e/o servizi dai tuoi competitor.

Oggi il brand è un po’ più complesso, ma più importante nel mondo del marketing attuale.

E' la percezione che un consumatore ha quando sente o pensa al nome della tua società, del tuo servizio o del tuo prodotto. Il brand è un concetto in movimento ed evolve con il comportamento dei consumatori. E’ l’immagine mentale di cosa tu come società rappresenti per i consumatori ed è influenzata dagli elementi, le parole e la creatività che lo circondano.

### Cosa dovrebbe fare un brand?

Un forte brand non solo fa in modo che il tuo target di riferimento scelga te al posto dei tuoi competitor, ma riesce a far sì che i tuoi potenziali clienti ti vedano come il solo in grado di rispondere alle loro necessità.

Gli obiettivi che un buon brand riesce a raggiungere sono:

* Definire e trasmettere il proprio messaggio chiaramente;
* Confermare la tua credibilità;
* Connettere emozionalmente il tuo target di riferimento con i tuoi prodotti e/o servizi;
* Motivare i compratori a comprare;
* Creare fedeltà nei tuoi clienti.

### Branding: capire i tuoi clienti

Per aver successo nel branding, devi capire i bisogni e le necessità dei tuoi clienti e integrare la tua strategia di brand in ogni parte della tua società. Il branding deve diventare l'espressione di chi sei e di che cosa offri.

I consumatori devono identificarsi con il tuo brand, in questo modo diverrà parte di loro. Esso è l'insieme delle esperienze che avranno con il tuo business, alcune delle quali puoi influenzare, altre no.

### L’importanza del branding

Un brand forte è senza prezzo.

È importante investire tempo nella ricerca, definizione e costruzione del proprio brand: è una promessa ai tuoi clienti. È un pezzo fondamentale nel marketing e non puoi starne senza.

Il brand è strategico, di lungo termine, mentre il marketing è tattico, di breve termine, e serve a far arrivare il tuo brand ai tuoi clienti. Questo è il motivo per cui è fondamentale per una società.
Il brand serve come guida per capire lo scopo degli obiettivi business. Riesce ad allineare il tuo piano di marketing con quegli obiettivi e a realizzare la tua strategia in generale.

L’efficacia di un brand non si dimostra solo prima di una vendita, ma anche durante la vita del prodotto e le esperienza che dà al consumatore.

Il prodotto o servizio ha risposto alle aspettative? La qualità era  buona come promesso, o migliore? Com'è stata l’esperienza del servizio? Se riesci ad avere risposte positive a queste domande, hai fidelizzato un cliente.

Inoltre un brand non crea solo clienti fedeli, ma anche dipendenti fedeli. Il brand da loro qualcosa in cui credere, qualcosa per cui vale la pena lottare. Li aiuta a capire lo scopo dell’organizzazione o del business di cui fanno parte.

### Come puoi valutare il tuo brand?

Come puoi sapere se il tuo brand è forte abbastanza da darti il valore interno ed esterno di cui hai bisogno nel tuo marketing? Ecco alcune domande utili a capirlo:

* Il tuo brand si relaziona con il tuo target di riferimento? Lo capiscono istantaneamente senza pensarci troppo?
* Il tuo brand condivide l’unicità di cosa offri e perché è importante?
* Il tuo brand riflette la promessa che stai facendo sia al tuo target che ai tuoi dipendenti?
* Il tuo brand riflette i valori che vuoi trasmettere ai tuoi clienti?

Fai in modo che queste domande ti servano come linea guida nello sviluppo del tuo brand e, se le risposte non sono chiare, pensa a come cambiarlo.

Tu cosa ne pensi? Hai sviluppato il tuo brand? E se si, quali vantaggi ti ha portato? Quali strategie hai usato? Scrivimi nei commenti!
